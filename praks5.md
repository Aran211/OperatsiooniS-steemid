Käivita gedit käsurealt, nüüd peata programmi töö ajutiselt CTRL+Z klahvikombinatsiooniga, veendu et gediti aken on hangunud, seejärel saada talle SIGCONT signaal ning veendu, et gediti aken toimib jälle. Pane oma vikilehele ekraanitõmmis käskude käivitamisest oma terminaliaknas.
Käivita gedit taustal & võtmega, saada sellele SIGHUP signaal ja veendu, et aken sulgus. Seejärel käivita gedit nohup käsuga, saada sellele uuesti SIGHUP signaal ning veendu, et gedit jääb käima. Nüüd sisesta käsk millega saad nohup käivitatud gedit protsessi sulgeda. Pane oma vikilehele ekraanitõmmis käskude käivitamisest oma terminaliaknas, sh tõestuseks protsessi kadumise või allesjäämise kohta ps käsu väljund.
Koosta ja lisa wikisse käsujada, mis kuvab (modifitseerib) ps -axu | grep daemon väljundi nii et tulemuseks oleksid ainult programminimed koos lisaparameetritega (näiteks: avahi-daemon: running [Perenimi-L21.local]. Vihje: tr käsk aitab lahti saada tülikatest tühikutest. Nimekirjas peavad olema ainult programmide nimed ja nende parameetrid kõik ülejäänud peab olema eemaldatud. Lisaks ekraanpildile tuleks tuua välja ka käsk teksti kujul. Veenduge, et tulemuses on ainult "daemon" sõne sisaldavad programminimed koos parameetritega. Samuti peaksid olema protsesside nimed täielikud, mitte lühemaks lõigatud.
Koosta ja lisa wikisse käsujada (ip a | grep ...| ... | cut ... jne), mis kuvab ekraanile vastuseks ainult arvuti ip aadressi (enamasti 10.0.2.15) ip a käsu väljundi põhjal. NB! Käsk peaks hakkama saama ka eri pikkusega IP aadressidega (näiteks 192.168.0.123 vs 10.0.2.15). Modifitseerige eelmist käsku nii, et tulemus salvestataks faili nimega ipaddress.txt. Nüüd kontrollige tulemust käsuga xargs -n1 ping -c 2 < ipaddress.txt Lisaks ekraanpildile tuleks tuua välja ka käsk teksti kujul. Tulemus peaks välja nägema midagi sellist
